# :material-cog-outline:{ .md .middle } قوانین مسیریابی یا Routing Rules

![Routing Rules](../images/routing-rules.jpg)

## قوانین از پیش تعریف‌شده

با استفاده از قوانین مسیریابی از پیش تعریف‌شده، می‌تونید این تنظیمات رو برای کانفیگ‌ها اعمال کنید:

* دسترسی مستقیم به LAN. مثلاً، اتصال به 127.0.0.1 یا 192.168.1.1 مستقیماً انجام می‌شه.
* اتصال مستقیم به آدرس‌های ایرانی بدون پراکسی (نیازی به قطع اتصال برای بازدید از بعضی وب‌سایت‌ها، به‌ویژه درگاه‌های پرداخت، نیست).
* دسترسی مستقیم به وب‌سایت‌های چینی.
* دسترسی مستقیم به وب‌سایت‌های روسی.
* فیلتر شدن تبلیغات ایرانی و خارجی، تا 90 درصد.
* فیلتر شدن وب‌سایت‌های محتوای پورن.
* فیلتر شدن اتصال‌های QUIC (به دلیل ناپایداری شبکه).

معمولاً این بخش غیرفعاله، چون اول باید مطمئن بشید که Geo assets برنامه‌تون به‌روز شده.

!!! warning "هشدار"
    اگه قوانین مسیریابی رو فعال کنید و برنامه وصل نشه، دلیل اصلیش اینه که Geo asset به‌روز نیست. توی منوی v2rayNG به تنظیمات Geo assets برید و روی آیکون ابر یا دانلود کلیک کنید تا به‌روز بشه. اگه فرآیند به‌روزرسانی موفق نباشه، نمی‌تونید وصل بشید. اگه همه‌چیز رو امتحان کردید و بازم به‌روز نشد، دو فایل زیر رو از لینک‌ها دانلود کنید و به جای دکمه به‌روزرسانی، روی دکمه افزودن کلیک کنید و این دو فایل رو وارد کنید:

```title="GeoIP"
https://github.com/Loyalsoldier/v2ray-rules-dat/releases/latest/download/geoip.dat
```

```title="GeoSite"
https://github.com/Loyalsoldier/v2ray-rules-dat/releases/latest/download/geosite.dat
```

## قوانین سفارشی یا Custom Rules

بعضی وقت‌ها قوانین از پیش تعریف‌شده کافی نیستن. مثلاً، اگه محتوای پورن رو فیلتر کردید ولی یه وب‌سایت خاص توی لیست نبود و فیلتر نشده، باید از قوانین سفارشی استفاده کنید.

!!! info "راهنمایی"
    توی این بخش می‌تونید از سه فرمت مختلف استفاده کنید:

    * دامنه‌ها
    * IPها
    * رنج IP

    توجه کنید که اگه `google.com` رو وارد کنید، همه زیردامنه‌هاش هم مسدود می‌شن یا مستقیم مسیریابی می‌شن، مثل `drive.google.com` یا `mail.google.com`.

    مثال‌ها:
    ```title="دامنه"
    google.com
    ```
    ```title="IPv4"
    192.168.1.1
    ```
    ```title="IPv6"
    [2606:4700::6810:85e5]
    ```
    ```title="رنج IPv4"
    192.168.1.1/32
    ```
    ```title="رنج IPv6"
    [2606:4700::6810:85e5]/128
    ```

## قوانین تحریم

اگه بخواید برای بعضی وب‌سایت‌ها تحریم‌ها رو دور بزنید و مستقیم (بدون پراکسی) وصل بشید، می‌تونید از این بخش استفاده کنید.
می‌تونید سرور DNS دلخواهتون (که باید یه transparent proxy هم باشه) رو تنظیم کنید (بصورت پیشفرض از DNS [الکترو](https://electrotm.org/) استفاده شده) و قوانین از پیش تعیین‌شده رو انتخاب کنید یا آدرس‌های سفارشی وارد کنید. حتی می‌تونید از کانفیگ‌هایی مثل WorkerLess استفاده کنید که هیچ پراکسی‌ای ندارن و به وب‌سایت‌های تحریم‌شده دسترسی پیدا می‌کنن، کانفیگای warp که IP ایران دارن هم همینطور.

!!! info "راهنمایی"
    DNS میتونه به شکل IP یا DoH مثل `https://free.shecan.ir/dns-query` باشه.

!!! info "راهنمایی"
    توجه کنید که اگه توی قوانین سفارشی `google.com` رو وارد کنید، همه زیر دامنه‌هاش مثل `drive.google.com` یا `mail.google.com` هم مستقیم مسیریابی می‌شن.

!!! note "یادداشت"
    وقتی یک قانون یا دامنه رو در این قسمت برای دور زدن تحریمها فعال میکنید، باید قبلش مطمئن بشید اون DNS این دامنه‌ها رو پشتیبانی میکنه. برای مثال ممکنه دامنه‌های Microsoft رو فعال کنید ولی DNS پیشفرض این دامنه‌ها رو پشتیبانی نکنه. برای اطمینان قبل از فعال کردن یک قانون یا وارد کردن دامنه، به وبسایت اون DNS برید و دامنه رو سرچ کنید تا از پشتیبانی اون دامنه مطمئن باشید.
